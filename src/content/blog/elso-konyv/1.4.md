---
author: Kempis Tamás
pubDatetime: 2022-09-23T15:22:00Z
title: 4. Az előrelátó okosság tennivalóink elrendezésében
postSlug: az-elorelato-okossag-tennivaloink-elrendezeseben
featured: true
draft: false
tags:
  - docs
description: Nem kell hinni minden szónak és ösztönzésnek, hanem óvatosan és türelmesen meg kell fontolni mindent Isten előtt.
---

**I.**

Nem kell hinni minden szónak és ösztönzésnek, hanem óvatosan és türelmesen meg kell fontolni mindent Isten előtt.

Sajnos gyakran hamarabb hisszük el s mondjuk ki valakiről a rosszat, mint a jót: olyan gyarlók vagyunk.

De a tökéletes férfiak nem könnyen hisznek minden szóbeszédnek, mert tudják, hogy gyarló az ember, hajlik a rosszra, és könnyen botlik a beszédben.

**II.**

Nagy bölcsesség az, ha nem cselekszünk elhamarkodottan, és saját véleményünkhöz csökönyösen nem ragaszkodunk.

Ennek a bölcsességnek része az is, hogy ne adjunk hitelt minden hírverésnek.

Ma hallott és igaznak megismert dolgokat pedig ne adjunk rögtön tovább.

Kérj tanácsot bölcs és lelkiismeretes emberektől, és inkább akarj az okosabbra hallgatni, mint mindenáron a magad feje szerint cselekedni.

Az igaz élet Isten szerint bölccsé és sokban járatossá teszi az embert.

Minél alázatosabb, Istennek minél engedelmesebb valaki, annál bölcsebb, annál békességesebb mindenben.
